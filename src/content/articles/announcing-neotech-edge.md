---
_id: 5a378a0b8ff77a007b1c7a40
slug: announcing-neotech-edge
type: blogpost
world: neotech
creator: Martin Fröjd
created_date: '2017-12-18T09:24:59Z'
title: Announcing Neotech Edge
status: published
images:
  - https://helmgast.se/asset/image/mockup-intro-crop.jpg
license: ccby4
theme: default
editors:
  - Martin Fröjd
language: sv
---
Det är snart 12 år sedan arbetet påbörjades med en tredje utgåva av Neotech, det har varit en berg-och-dalbana men vi är äntligen inne på slutsträckan! Vi vill fira genom att dela med oss lite om Helmgasts nya produktlinje.

Neotech Edge är en total remake av det klassiska cyberpunkspelet från 90-talet, centrerat runt konceptet “hur skulle cyberpunk se ut om den skapades idag?”.

Året är 2070 och världen balanserar på randen. Ett överhettat klimat ritar om världen och flyttar folkgrupper. Automatisering och AI ger välstånd till en ny genmoddad social elit medan massorna tar företagssponsrad basinkomst och strömmar artificiell lycka från Lagren rakt in i sina synnerver.

Systemet, en symbios av AI-styrda korporationer och stater, övervakar och vallar massorna mot konsumtionens tempel. Men i en värld där allt är uppkopplat har hacking blivit den nya magin. Rörelsen anon länkas samman av darknets där man börjat vända Systemet mot sig självt.

Det spelar ingen roll om din posse består av anon, solos, krims, riots eller mils. Världen rusar ändå mot kollaps, eller mot ett nytt paradis efter singulariteten…


* * *


Ordet Edge handlar inte bara om hur vi står på randen till singulariteten. Det handlar också om vassa kanter och attityd. Spelet är till stor del skrivet med “in-game” text som hade kunnat komma från år 2070, och precis som världen är den ibland kryptisk eller kontroversiell. Vi tror detta betalar sig i form av inspiration och djup i en genre som lätt blir klyschig.

* gallery-center
* ![](https://fablr.co/asset/image/preview-front.png)

Edge gäller även vassa illustratörer och en uppdaterad formgivning byggd på skarpa vinklar. Nedan ser du vårt nuvarande utkast på stilen i böckerna. Dessa kommer itereras mycket framöver, men ger en känsla för vart vi är på väg! *(Notera att texten i PDF till stor del är dummy-text eller oredigerad text)*

* gallery-center
* [neotech-preview.pdf](https://fablr.co/asset/link/neotech-preview.pdf)

Mycket har förändrats både i verkligheten som Neotech är en kommentar på, och hur vi konsumerar och spelar rollspel. Reglerna är fokuserade på att skapa berättelser men utan att tappa detaljerna där de behövs. Böckerna är visuella och kombinerade med appar. Representationen av kön och kultur är bredare.

Vi tror stenhårt på att Neotech är något för alla, inte bara trogna fans. Vi behöver er hjälp att nå ut med budskapet genom att gilla oss på Facebook och kommentera eller sprida vår nyheter. Ju fler som kan vara med i den kommande crowdfundingen, desto bättre och snyggare kommer Neotech bli! Så följ oss på [facebook.com/neotechrpg](https://fb.com/neotechrpg) och här på vår hemsida [helmgast.se/neotech](https://helmgast.se/neotech) för att ta del av de nyheter och previews vi kommer dela på vägen till crowdfundern!
