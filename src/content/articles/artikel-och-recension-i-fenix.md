---
_id: 54d28e4324b982669f4ed867
created_date: '2015-02-04T21:22:30Z'
creator: Martin Fröjd
slug: artikel-och-recension-i-fenix
status: published
title: Artikel och recension i Fenix
type: blogpost
editors:
  - Niklas Fröjd
  - Martin Fröjd
world: eon
language: sv
---
I speltidningen Fenix (som i detta nummer har temat grisodling) hittar ni äventyret Arvtagaren. Ett scenario med många moraliska bottnar som utspelar sig i de centrala delarna av Kejsardömet.

I detta nummer är även Eon IV recenserat. Det är jättekul att Fenix har slagit klorna i vårt spel och här är några av de fina omdömena:

"[Eon] är nästan en helt egen inriktning inom rollspelens värld"

"...en unik blandning mellan mörker och äventyr."

"Regeltexterna är tydligt skrivna, en bedrift om något och det finns tydliga och korrekta referenser i texten."

"Jag investerar mer känslomässigt i striden."

"...Ramverket som Eon bygger på är stabilt och genomtänkt och fungerar som jag tror det är avsett."

"Som spelledare ser jag dessutom en oerhörd potential i en del av bakgrunderna."

"När jag kommer in i läsandet är det snabbläst, kanske på grund av den tydliga layouten?"

"Illustrationerna varierar mellan maffiga färgbilder som sätts i kontrast till fina, detaljerade, teckningar."

"Sedan är det uppfriskande att se en kvinna med bara bröst som inte sexualiseras."

Sedan den maffiga slutklämmen som vi håller med om till tusen.

"Vill du ha ett rollspel som doftar Game of Thrones och Conan Barbaren, och som sätter simulationen i framsätet är Eon ett säkert köp."

Vi helmgastar tycker det är jättekul att läsa att vi har vår egen unika nisch på rollspelsmarknaden och att Eon IV kan vara så inspirerande. Få tag i äventyret och läs hela recensionen. Fenix går att köpa i välsorterade butiker och såklart kan man även prenumerera. Så kolla in [www.speltidningen.se](http://l.facebook.com/l.php?u=http%3A%2F%2Fwww.speltidningen.se%2F&h=TAQFmFMm2&enc=AZO0KozZ47608Y0DujCy_pPemwq3gJ_0DLyGg133tSo88JVKQQNiMXGPgySRrk2o2hdRaTZnl__oeVcFWAisAxcOBjRRu4QPlpNXUMvRgGq36opbxfN6oU4Of0SXZ02R32IIgLrCds8c30olG_5wMRup&s=1) Vi kommer försöka se till att det finns en konstant tillgång till Eonmaterial i tidningen.

![](https://helmgast.se/asset/image/fenix-2015-01.jpg)

Redan till våren kan vi avslöja att det kommer bli en riktigt maffig 16-sidig äventyrsspecial som utspelar sig i vildmarken på gränsen mot Kamor.
