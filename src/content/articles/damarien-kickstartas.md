---
_id: 58fe45c98ff77a0008a5687f
slug: damarien-kickstartas
type: blogpost
creator: Niklas Fröjd
created_date: '2017-05-29T18:43:38Z'
title: Damarien kickstartas
status: published
editors:
  - Niklas Fröjd
  - Martin Fröjd
images:
  - https://helmgast.se/asset/image/banner-3.jpg
world: eon
language: sv
---
Den första landsmodulen till Eon IV närmar sig med stormsteg – modulen ”Damarien” crowdfundas på Kickstarter mellan den 27 april och 30 maj.

[Gå till Kickstartersidan](https://www.kickstarter.com/projects/helmgast/damarien-eon-iv-tillbehor-rollspel)

![](https://helmgast.se/asset/image/banner-3.jpg)

*Omgivet av höga berg, djupa skogar och stormande hav ligger det gåtfulla riket Damarien. Den som frågar utlänningar om landet på västra Asharinahalvön får ofta bara fragmentariska rykten och sagor till svar. På grund av sin långa historia av isolation har storfurstendömet kommit att bli en legendarisk plats som nästan bara omtalas som ett mörkt rike där lamior och vansinniga despoter håller det skräckslagna folket i ett järngrepp.__Den som är beredd att verkligen undersöka sanningen bakom legenderna finner dock ett märkligt och fascinerande land vars folk härdats av årtusenden av religiösa konflikter och politisk splittring och ännu berättar sagor om dagbräckningskriget, då trollkarlen Damas den svarte enade rikets folk mot de vandöda despoter som i forntiden hemsökte riket. Men även om storfurstendömet är långt mer än sitt mörka rykte händer det inte sällan att den som börjar gräva i dess många mysterier måste betala för sin nyfikenhet med sitt liv, eller till och med sin själ.*

[![](https://helmgast.se/asset/image/title.png)](https://youtu.be/rzLpVVa260c)

[Se lanseringsvideon för kickstartern](https://youtu.be/rzLpVVa260c)!

Damarien blir med runt 250 sidor i hårdinbunden tvåfärg både den snyggaste och en av de tjockaste Eonsupplementen någonsin! Lyckas vi uppfylla stretch goals blir produkten ännu lite bättre med bland annat karta och heraldiska sköldar i inlagan. Damarien planerar att lanseras i september 2017, då i två olika utgåvor, en standardutgåva samt en exklusiv begränsad upplaga - Helmgastutgåva. Kickstartern innehåller också en rad andra paketerbjudanden och exklusiva produkter!

Genom kickstartern säkrar du att du får ditt exemplar först av alla - dessutom till bättre pris! Unikt för kickstartern är också att du får både beta-PDF innan tryck (med möjlighet att lämna synpunkter) samt PDF av slutprodukten. Delta i kickstartern och hjälp oss göra Damarien till den fylligaste landsmodulen i Eons historia!

Senaste uppdateringarna kring Damarien kan läsas [på Kickstarterkampanjen](https://www.kickstarter.com/projects/helmgast/damarien-eon-iv-tillbehor-rollspel/updates).
