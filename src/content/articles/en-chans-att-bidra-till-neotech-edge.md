---
_id: 63272b03b16edc3eb0a2ad24
slug: en-chans-att-bidra-till-neotech-edge
type: default
world: neotech
creator: Martin K
created_date: '2022-09-18T14:24:06Z'
title: En chans att bidra till Neotech Edge!
status: published
language: sv
license: ccby4
editors:
  - Martin K
---
Några medlemmar av teamet har vid sidan av de större projekten jobbat på att utveckla sfärerna med egna bakgrundstabeller, likt den i AN0N-modulen. Först på tur är nomo. Ni vet, \[de enda som kämpar för att rädda Monde och mänskligheten från undergång | reaktionärerna som hotar vår strävan efter singulariteten | ekoterroristerna som inte tvekar att offra oskyldiga trots att klimatmedvetenheten i världen aldrig varit större | de där jävla hippiesarna\].  

Eftersom händelsetabellerna använder sig av en hel massa förslag på namn kände vi att det är en utmärkt chans att låta er i communityt lämna ett avtryck i Neotechhistorien, genom att komma med namn på \[individer | organisationer | produkter | lager | mikrokorpar | alla tänkbara saker som kan passa in\]!

Lämna era förslag i tråden på [vår officiella Discord](https://discord.com/channels/780922179683614720/780940312028905472) eller i [tråden på vår facebooksida](https://www.facebook.com/neotechrpg/posts/pfbid023j9nvNH4m2huYcY7Q2bLf2EmGn1iq5Vep4yuZ9E1GSnoPYxtZrfAVvsetxS4uwxil) - alla förslag oavsett sfär eller inriktning kan komma med, även om namn med nomokoppling har en större chans att komma ut tidigare!

Ett par saker att tänka på:

\- Referenser till personer eller annat från era egna kampanjer är högst välkomna, även om vi vill undvika populärkulturella referenser om de inte uppenbart passar in i Neotechs setting, förslag kan komma att redigeras för att passa in bättre.

\- Bidrag på alla språk är välkomna, men namn på andra språk än svenska och engelska ger bonuspoäng - kreativa språkblandningar ger dubbla bonuspoäng.

\- Om det inte är uppenbart om namnet avser en person/organisation/annat, eller om ni vill se att namnet används för en specifik typ av sak, ange gärna detta i parenteser. Om namnet är \[en referens till något specifikt | en extra slug ordvits | på ett språk vi inte behärskar\] berätta gärna om detta också, särskilt om det är något från era egna spelkampanjer.

\- Det är fritt fram att bidra med hur många namn ni vill, allt kan komma att dyka upp någon gång när ni minst anar!

Som inspiration, ett par exempelhändelser från de nya tabellerna:

Rewilder - Du och resten i \[Reclaim the Streets ∞ | Première Graine | ditt förslag här\] arbetade hårt med att ta tillvara övergivna stadsdelar i \[PRD | Megadishu | Berlin\] och städa bort föroreningar, släppa fram jorden under betongen, sprida frön och annat för att hjälpa Moder Jord återta vad hon förlorat. Börja med +1 i #Offgrid och #SprawlCrawl.

My pet terror cell - Du använde dina hyggliga ekonomiska muskler för att outsourca din klimataktivism och bankrollade en egensponsrad nomocell. Du börjar med nomogruppen \[Nov’ Vero | Hajimari | ditt förslag här\] (Handlingens propaganda) som ett nätverk level 2. Tyvärr har din kontakt, gruppens ledare \[Hans Leiter | La Gatita | Mambakwedza | ditt förslag här\], på sista tiden visat en allt större självständighet, och dessutom en förkärlek för att rädda planeten genom att \[tvångsutföra aborter | bomba köpcenter | förgifta maten på finare restauranger\], men det är möjligt att ändamålen helgar medlen?
