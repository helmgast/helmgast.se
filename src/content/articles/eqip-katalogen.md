---
_id: 5ac7c64f8ff77a0008da4440
slug: eqip-katalogen
type: blogpost
world: neotech
creator: Martin Fröjd
created_date: '2018-04-06T19:10:45Z'
title: Eqip-katalogen
status: published
images:
  - https://helmgast.se/asset/image/tumblr-ncrycw9e7i1tjizdjo2-1280.jpg
license: ccby4
editors:
  - Martin Fröjd
language: sv
---
*Välkommen till Eqip.free - din bazar i lagren, din gross i LEO. Baserad på Freeport, omloppsbana, och med ett globalt (det inkluderar Mars och Månen) nät av samarbetspartners, leverantörer, speditörer, dropboxar och boutiques erbjuder vi det absolut största - och av lagar opåverkade - utbud av eqip, tjänster, info, tek, pods, makron, vapen, cyber, amp och krom. Vi är en marknadsplats som tillåter vem som helst att sälja vad som helst, till vem som helst. Men det betyder inte att vi sysslar med krim och jenkem! Vi testar noggrant alla våra leverantörer, och vi är inte unika med att välja en juridiskt neutral adress. Vi delar denna adressen med många legitima företag som valt en juridiskt neutral position, exempelvis Orbital News Network, den fria informationens beskyddare! (observera, sponsrat meddelande).*

[![](https://helmgast.se/asset/image/eqipmockup-small.jpg)](https://helmgast.se/asset/image/eqipmockup-small.jpg)

Visionen med utrustningskatalogen är att du som spelare ska få känslan av att du navigerar företaget Eqip.frees hemsida eller lager som det heter år 2070. Internet består av lager på lager av information som läggs ovanpå verkligheten enligt konceptet Augmented Reality (AR). Katalogen är alltså skriven med in-game text och innehåller dessutom in-game reklam för att öka känslan av att vara på plats i Neotechs värld. Valet av reklamen och text är gjord för att ge bredd åt katalogen, visa vad som är troligast att människor i spelvärlden använder samt att ge ledtrådar till hur världen 2070 ser ut. I vissa fall är valet gjort på grund av att in-game texten helt enkelt är awesome...

Eqip.free kommer att bestå av olika underkapitel, kläder, vapen, drönare, cybertech mm. Det finns ingen generisk utrustning i Eqip.free, du kommer inte kunna hitta prylen "Pistol" i någon lista. Alla prylar är unika med tillverkare, modellnamn, historia och egenskaper. Tillverkarna har oftast dessutom en egen lite meta-historia. Death Ordnance (DO) gör stora massiva vapen och bryr sig inte om skador på civila, AfroCorp tillverkar enkel och billig eqip, europeiska Fleurelle Fancier gör omöjligt dyra designereqip och Shadowlabs specialiserar sig på ninja-tech (sedan ShadowLabs installerade sitt nya forskningsverktyg Yasuke 2064 så har de konsekvent levererat kvalitetsprodukter och deras vinstmarginal har sägs ha tripplats). I varje kapitel kommer man hitta ett urval av eqip som beskrivs utförligt med en in-game text som ska liknas vid en annons i en katalog.

* gallery-center
* ![Av Daniel Joustra](https://helmgast.se/asset/image/daniel-joustra-danieljoustra-assaultrifle.jpg)

Egenskaper beskrivs med en eller flera hashtaggar, exempelvis #Aimbot, #Diskret eller #Messy. #Aimbot beskriver till exempel att ett vapen har någon form av hjälpmedel för att träffa bättre; ett målsökande sikte eller rekyldämpande mekanism.

Varje annons har en sektion där man kan utläsa vilken eqip andra kunder som tittade på just denna också har tittat på. Syftet med detta är att ge exempel på liknande modeller så att spelaren inte måste välja just den pryl som beskrivs. Exempelvis så kan det finnas en annons på Samsundai xShade3 Pilot Edition (virr-shades) med en in-game beskrivning. I annonsen så hittar du förslag på andra modeller med liknande användningsområde och egenskaper. All eqip som inte har egen beskrivning kommer att dyka upp i form av "andra kunder som tittade på denna tittade också på" någonstans i katalogen. Alla stats för dessa prylar kommer att finnas i tabeller istället.

* gallery-center
* ![Av Prokhor](https://helmgast.se/asset/link/commission-ijf-camden-sa12-se-by-prokhorvlg-datirhf.png)

Ledordet för teknologinivån i Eqip.free är trovärdighet. Även om vissa saker är udda, märkliga och kanske osannolika så ska all eqip vara rimlig utifrån vad som kan vara möjligt i framtiden med framsteg inom exempelvis energiöverföring, nanomaterial och förbättrade produktionsmetoder. Viss utveckling har skett sen tidigare och du kommer nu kunna köpa ditt första coilgun-sniper! I många fall används dock samma eqip år 2070 som används idag. Långt ifrån alla har råd med state of the art. Gemene basare har troligtvis inte råd med ett bättre kroppsskydd än en väst av kevlar och du kommer möta många lågbudget foos utrustade med AK-47:or. Undantaget är elektroniken som överlag har blivit billigare, mindre och dessutom är i stort sett ALLT trådlöst, även elektricitet.

Cybertechen är ofta av hybridmodeller, en blandning mellan konventionell cybertech med metall, nanotubfiber och biotech av odlade muskel- och skelettceller. Det är budgeten och stilen som avgör vilken typ peeps är utrustade med. Om du har nog med E så kan du ersätta din söndertrasade arm med en identisk, bio-printad version med hjälp av din egna DNA och stamceller över natten. Till din cybertech så kan spelaren köpa fysiska tillbehör och mjukvara för att customisera sina kroppsdelar på bästa sätt.

Eqip.free erbjuder även ett smakprov på miltech (militär materiel), drönare, bots och droger där den sistnämnda kommer med användarrecensioner från folk som testat!

Mycket av innehållet i Eqip.free är inspirerat av arvet från Neotech och Hardware-modulen. Katalogen som ingår i System är ett nedbantat utdrag från ett mycket längre manus som räcker till en hel modul. Där kommer även finnas regler för 3D-printing, crafting och moddning och mycket annat. Så se detta som ett smakprov på vad som komma skall i en fullängds Eqip-modul!

* gallery-center
* ![Av Zoo Mecha](https://helmgast.se/asset/link/tumblr-ncrycw9e7i1tjizdjo2-1280.jpg)

*Bilderna ni ser är planerade för Eqip men inte i slutgiltigt format och kan ändras!*

Skrivet av Johan Borsgård
