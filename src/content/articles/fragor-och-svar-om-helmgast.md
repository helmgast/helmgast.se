---
_id: 533b360f29fc314ac3205315
created_date: '2014-04-02T12:00:04Z'
creator: Martin F
slug: fragor-och-svar-om-helmgast
status: published
title: Frågor och svar om Helmgast
type: blogpost
editors:
  - Martin F
language: sv
---
**När kommer Eon ut?** Vi planerar för att släppa Eon IV under tredje kvartalet 2014. En crowdfunder kommer att starta inom kort. 

**I Fenix står det att Crowdfundern skulle starta i slutet av Mars, varför är den försenad?** Förhandlingarna med Neogames tog lite mer tid än planerat. Dessutom så kände vi att vi inte ville stressa ut crowdfundern utan verkligen ha saker på fötterna och erbjuda de som investerar pengar i den mycket extramaterial. Bland annat kommer det gå att köpa med ett spelpaket med mer än 500 sidor extramaterial samt ett soundtrack.

**Vad är det som är nytt i fjärde utgåvan?** Nästan allt. Mer än 98 % av regelboken är helt nyskriven. Vi har behållit det som är kärnan i Eon men byggt om regelboken från grunden. Det är trots allt ett regelsystem från tidigt 90-tal och vi kände att det var dags att uppdatera vissa delar. Men de som har spelat Eon innan kommer att känna igen sig. Vi har däremot under år av speltest och en lång designprocess hitta snabbare och mer intressanta sätt att nå samma resultat som i gamla Eon. 

**Vad händer med de gamla Eon-produkterna?** Allt tidigare utgivet material som rör Mundana kommer att vara kompatibelt med den nya utgåvan. Vi kommer kring släppet av Eon IV att erbjuda konverteringsinstruktioner för hur tidigare utgåvors regler kan användas med den nya regelbasen.

**Är några nya Eon-produkter planerade?** Ja ett flertal. Och många är redan färdigskrivna och väntar nu bara på layout och att bli släppta. De har väntat på att Eon IV ska bli färdigt så de kan anpassas till det nya regelsystemet. Så både landsmoduler, äventyrsböcker, magibok och mycket mer. 

**När kommer Neotech ut?** Neotech är i slutfasen av manusproduktion, speltest skall snart börja och nya illustratörer samt grafiker är invigda. Vi vill inte ge ut något annat än en gedigen och genomarbetad produkt, men hoppas vara färdiga årsskiftet 2014/2015.

**Varför namnet Helmgast?** Det är en av de farligaste varelserna i Mundana, som gäckat oss i många kampanjer (Helmgast-gänget spelar ofta i samma sommarkampanjer!). Deras förmåga att anta skepnader är en bra metafor för hur vi är kontorsråttor på dagarna och rollspelsproducenter på nätterna. Eller så lät det bara coolt ;)

**Vad är annorlunda mellan Helmgast och Neogames?** Helmgast är en ny konstellation där vi har möjligheten och drivet att göra något annorlunda utan alltför mycket bagage, och att ha ett kärnteam av folk som också spelat ihop länge ger ett bra samspel och inspiration.

**Jag vill jobba med Helmgast, vad gör jag?** Vi välkomnar med öppna armar frilansare att jobba med oss, vi har massor av produkter och tankar i pipelinen! Hör av er till info@helmgast.se så tar vi diskussionen.
