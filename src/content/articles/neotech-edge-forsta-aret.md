---
_id: 5ff5f1086e5a9431a820ace1
slug: neotech-edge-forsta-aret
type: blogpost
world: neotech
creator: Martin F
created_date: '2021-01-06T17:13:34Z'
title: Neotech Edge - första året
status: published
language: sv
license: ccby4
editors:
  - Martin F
---
_Jump to the bottom for an English summary._

Det kaotiska 2020 är över, men som bekant är inte alla orosmoment borta. Ska man tro Neotechs tidslinje är det bara början på ett decennium av Splittring. Vi får se hur det blir med det, men vi håller tummarna för att verkligheten blir betydligt trevligare!

Neotech Edge har också **fyllt ett år**! Vi tänkte fira det med att summera vad som hänt på Neotech-fronten och passa på att dela ut lite julklappar. Året började med en rejäl utmattning i teamet, men vi har återhämtat oss och hela tre personer arbetar med översättningen till engelska och flera nya och nygamla kreatörer har anslutit till teamet. Vi har fått strålande recensioner från Fenix och [Gamereactor](https://helmgast.se/neotech/gamereactor-ger-neotech-hogt-betyg) (sprid gärna till dem som tvekat). Det har hänt mycket, men vi har också mycket vi inte hunnit fixa. Tills nu!

#### Digitalt resurspaket

Under 2020 tvingades plötsligt många att börja spela digitalt. Det passar Neotech perfekt men vi ser behovet av fler digitala resurser. Så därför släpper vi idag en [digital variant av resurspaketet](https://helmgast.se/neotech/neotech-resurspaket) **gratis för alla** att använda. Det inkluderar initbräde, lathund och digitala markörer. Dessutom inkluderar det en lathund vi lagt upp tidigare för att förenkla att göra avatarer (rollpersoner).

#### Digitalt kartpaket

Under våren fixade Helmgast så att nästan alla våra fysiska produkter inkluderar en digital version ([även de som köpts eller backats tidigare](https://helmgast.se/meta/helmgast-digital-library)), och vi såg också till att släppa helt digitala paket till försäljning, däribland alla Neotech-böckerna. Idag släpper vi också ett [helt digitalt kartpaket för 99 kronor](https://webshop.helmgast.se/neotech/neotech-edge-kartpaket-pdf.html), med samma innehåll som det tryckta paketet men i form av högupplösta PDF:er. (om du redan köpt det tryckta så hittar du dessa [PDF:er på helmgast.se](https://helmgast.se/shop/orders/my_orders/)). Vill man tjuvkika på några av kartorna finns de också gratis i form av bilder [här](https://lore.pub/+nevarld) och [här](https://lore.pub/+neprdmp).

_Om du hellre vill ha dessa resurser i proffsigt tryck så passa på nu - för att fira ett år med Edge har vi **sänkt priserna fram till 31 januari** på de tryckta [resurs](https://webshop.helmgast.se/neotech/neotech-edge-resurspaket.html)\- och [kartpaketen](https://webshop.helmgast.se/neotech/neotech-edge-kartpaket.html) eller [tärningarna](https://webshop.helmgast.se/neotech/neotech-edge-tarningar.html). De digitala versionerna ingår._

#### Rollformulär

Många har frågat om ifyllningsbara digitala rollformulär. Tack vare en hjälteinsats från Neotech-fansen Stefan Björk och Robin Nilsson finns det nu en uppsättning på [vår sida med rollformulär](https://helmgast.se/neotech/neotech-rollformular). Vi nöjer oss inte med PDF:er dock, vårt mål har alltid varit helt interaktiva formulär som kan sparas till molnet. Vi är allt närmare något ni kan pröva (som teaser kan man kika på karaktärerna som byggts med en [preview av webappen](https://helmgast.se/neotech/articles/?type=character) eller varför inte vår iOS-app under konstruktion här intill).

*   gallery-center
*   ![](https://helmgast.se/asset/image/neotech-rpgen-previews.png)

#### Scenarier

Många har också efterfrågat scenarion att spela. Även om vi fyllt Neotech med uppslag och olika sätt att generera egna stories kring karaktärer eller platser så vet vi att det saknats helt färdiga scenarion att spela - men under året har en hel del hänt. För er som inte skaffat Fenix så finns Afghanistan som kampanjplats och ett virus-relaterat äventyr [här](https://helmgast.se/neotech/scenarier-och-artiklar-i-fenix), och utanför Fenix har vi byggt [startscenariot Den perfekta stormen](https://helmgast.se/neotech/den-perfekta-stormen) och vunnit pris med [enbladsscenariot Röd snö](https://helmgast.se/neotech/prisade-enbladsscenariot-rod-sno). Äventyret Alla vill ha Evi som var ett stretchgoal är inte klart ännu, men den goda nyheten är att det arbetas på tillsammans med ytterligare två scenarion inför den engelska utgivningen.

#### QR-koder

Om ni kollat in några av QR-koderna i böckerna så har ni kanske märkt att det varit lite hit and miss vilka som faktiskt har innehåll. Vi skäms lite för att detta dragit ut på tiden, men nu kan vi i alla fall konstatera att de flesta QR-koder har fixats. [Varje kapitel](https://helmgast.se/neotech/articles/?q=kapitel) har fått en digital sammanfattande guide med PDF-länk, errata, ordlista och användbart material.

#### Digitalt uppslagsverk

Om ni tittar in på kapitel-guiderna ovan så hittar ni en länk till ett index. Lite i smyg har vi släppt en preview av något vi jobbat länge på - **ett digitalt uppslagsverk** över allt i Neotech, som både gör det lätt att hitta i böckerna men också gör det möjligt att läsa definitionerna direkt på webben. Detta är **beta** och en del info saknas, men om ni letar runt på [Upplagsord](https://helmgast.se/neotech/topics/) så tror jag ni kommer hitta mycket kul ;-). Vi tar gärna emot er feedback på hur denna upplevelsen kan förbättras!

#### Diskutera Neotech

Sist men inte minst - sugen på att prata om Neotech eller ställa frågor? Vi kan erkänna att [vårt forum varit lite tyst](https://forum.helmgast.se/) - det verkar som att ni alla är alltför post-split för att syssla med sådan old tech. Men det finns också en (megakorpsövervakad) [Facebook-grupp](https://www.facebook.com/groups/767025907097863) startat av fans och en [officiell Discord-kanal](https://discord.gg/U6P29TRAfj). Vi samlar länkar till alla diskussionsforum [här](https://lore.pub/+neforum).

#### Kvar att göra

Det finns så klart en del kvar att göra på den digitala fronten. Det återstår för oss att leverera äventyret Alla vill ha Evi, tidslinjen över Neotechs värld, utökade texter om sfärerna, karaktärs- och kampanjgeneratorer, foo-formulär och annat smått och gott. Vad mer väntar ni på eller önskar ni er?

_P.S Har du gjort något kul material till Neotech? Vi hjälper gärna till att dela det till alla, och är du intresserad av att göra officiellt material så behöver vi alltid fler skribenter, grafiker och kodare! Maila mig på [martin@helmgast.se](mailto:martin@helmgast.se) D.S_

### English summary

This post sums up and adds a number of digital resources for the Swedish edition that have been promised since the Kickstarter or asked by the fans, such as digital rule accessories, maps, scenarios and searchable digital indices.

The status of the English translation is that it’s progressing well with now 3 different translators, but it’s a large body of work to go through. We are also working on some Quick Play Scenarios to share when we are ready to go to Kickstarter. In the meantime, hang in there and keep following us on [Facebook](https://fb.com/neotechrpg) or come and [chat in Discord](https://discord.gg/U6P29TRAfj).
