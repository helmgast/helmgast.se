---
_id: 5df1fb90ae261f00085628d7
slug: neotech-edge-ute
type: blogpost
world: neotech
creator: Martin Fröjd
created_date: '2019-12-12T08:29:01Z'
title: Neotech Edge ute!
status: published
images:
  - https://helmgast.se/asset/image/system-1600px-2.png
license: ccby4
editors:
  - Martin Fröjd
language: sv
---
Ett projekt som började 2006 har äntligen fått sitt slut. Re-maken av klassiska cyberpunkspelet från 90-talet är nu färdig och Neotech Edge levereras i skrivande stund till backers och finns [tillgänglig för beställning](https://webshop.helmgast.se).

Vi i team Neotech är förstås utmattade men mycket glada. Projektet har blivit lite av ett livsverk för många av oss och har ätit upp vår fritid och hjärnkapacitet under lång tid. Men vi är mycket stolta över att det nu kommer i händerna på alla fans, som tålmodigt väntat på spelet. Det är förstås också pirrigt att nu se vilka reaktioner som kommer. Neotech är inte ett slätstruket spel, vi har tagit oss an många nya grepp och det är inte säkert varenda ett faller alla i smaken!

Allt jobb är förstås inte klart. Neotech är fullproppat med QR-koder för diverse digitala leverabler, som PDF:er och tillbehör. I skrivande stund är många av dessa fortfarande under produktion. Vi kommer att hålla er uppdaterade framförallt på [Facebook](https://fb.com/neotechrpg) så följ oss gärna där, men materialet kommer att läggas upp här på helmgast.se förstås.

Om man blickar lite längre framåt så väntar förstås flera sparade manus på att få sin re-make och förhoppningsvis komma ut som supplement och moduler. Vi har också satt igång ett team på att jobba med en engelsk utgåva av Neotech Edge. Om du är det minsta intresserad av att skapa innehåll till Neotech, tveka inte att höra av dig till <info@helmgast.se> .
