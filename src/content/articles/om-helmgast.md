---
_id: 586ccd4b8ff77a000a8f3446
slug: om-helmgast
type: default
creator: Marco Behrmann
created_date: '2017-01-04T10:19:38Z'
title: Om Helmgast
status: published
editors:
  - Martin F
  - Martin Fröjd
  - Marco Behrmann
language: sv
---
Helmgast AB är ett svenskt rollspelsförlag med parollen *"rollspel på allvar"*. Vi står bakom kända spel som Kult: Divinity Lost, Eon, Neotech och Hjältarnas tid. Förlaget grundandes 2014 av veteraner från den svenska rollspelsbranchen, som vid sidan av sina jobb inte kunde hålla sig ifrån att skriva rollspel. Vi gör de rollspel vi själva allra helst hade spelat, med fokus på kvalitet, trovärdighet och drama.

## Teamet

* **Marco Behrmann** är en veteran gällande spelutveckling. Han var med och grundade Neogames AB på 90-talet och var med och skrev Neotech, Viking och Eon – totalt har det blivit över 20 publikationer. Under de senaste tjugo åren har Marco arbetat inom dataspelsbranschen hos bland annat MindArk, First Planet Company, SEE Digital Studios och Paradox Interactive, med de mest skilda projekt och roller – allt från konceptskribent och Game Director till verkställande direktör och styrelseledamot. Hans egna favoritrollspel är det kritikerhyllande Noir, som vann "Bästa rollspel 2006" av Fenix, vilket han skrev tillsammans med Petter Nallo.

* **Paul Dali** har spelat rollspel sedan 90-talet, med en fäbless för färgstarka och envisa karaktärer och en förmåga att producera stora mängder bakgrundsmaterial kring karaktärer och kampanjer. Han är till vardags affärsjurist och har gedigen erfarenhet av att driva bolag.

* **Martin Fröjd** har skrivit rollspel sedan millenieskiftet och har medverkat i flertalet produkter för Eon, Neotech och Noir. Hans livsprojekt har blivit remaken av Neotech, som arbetats på sedan 2006 och nyligen släppts. Han har även drivit och kodat flertalet rollspelssajter med början i 90-talets nogo.se. Han har bott många år i Asien men är nu tillbaka i Stockholm och driver en startup för VR-rollspel.

* **Niklas Fröjd** har haft en passion för hobbyn sedan barnsben och tycker fortfarande att det är lika kul och spännande att hitta på nya världar, rita kartor och upptäcka dem. Har alltid funnit rollspelens regelsystem mycket fascinerande och tar det som en utmaning att bryta ner dem och analysera dem för att kunna finna deras svagheter och styrkor vilket också gäller när egna regler skapas. Jobbar som mjukvaruingenjör med fokus på webbapplikationer.

* **Petter Nallo** arbetade i början av 2000-talet heltid på Neogames som rollspelsförfattare och har varit projektledare och huvudförfattare till Eon och en mängd rollspelsböcker. Han har sedan arbetat som manusförfattare och konceptutvecklare för diverse svenska dataspelsföretag (bland annat Paradox Development Studios och First Planet Company) samt Sveriges Television, Jungle Peak AB och Los Angeles-baserade Rough Draft Studios. Förutom detta leder han även skrivgruppen Styggelse och har djupgående studier i Historia och Litteraturvetenskap.

* **Krister Sundelin** har spelat rollspel sedan 1982 och den blå boxen Drakar & demoner, och har skrivit rollspel sedan Neogames tidiga dagar. Han har jobbat som webbutvecklare och dataspelsdesigner, och arbetar nu som copywriter. Han är en veteran som rollspelsutvecklare som har bidragit till Neotech och Eon hos Neogames, och som har gett ut bland annat Västmark och Skymningshem: Andra Imperiet på eget förlag. Krister kom in i Helmgast i och med rollspelet Järn, och är den som är drivande bakom Hjältarnas tid och The Troubleshooters. Som spelskapare står han framförallt för låga trösklar och fartfyllda äventyr.

* **Anton Wahnströms** första erfarenhet av rollspel var på fritids när en kompis ritade kartor över nedlagda fabriker som man sedan med fantasins hjälp fick utforska. Det värsta monstret man kunde träffa på var svarta änkan, då blev det döden direkt. Långt senare började han spela Eon och fastnade direkt för detaljrikedomen i såväl värld som regler. Han har varit delaktig i flera Eonprodukter och nu senast utvecklandet av Eon IV. Är ingenjör och har fått nytta av detta när det gäller beräknandet av tärningssannolikheter.
