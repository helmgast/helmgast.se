---
_id: 5c86eabb35a54705cc73f734
slug: strid-kickstartas
type: blogpost
world: eon
creator: Niklas Fröjd
created_date: '2018-10-16T09:30:00Z'
title: Strid kickstartas
status: published
images:
  - https://helmgast.se/asset/image/bd90c301-a246-4ad9-85fc-8571e10a17aa.jpg
license: ccby4
editors:
  - Niklas Fröjd
language: sv
---
[Kickstartern för Eon-modul: Strid - Kalla sinnen & Härdat stål](https://www.kickstarter.com/projects/helmgast/eon-modul-strid-kalla-sinnen-and-hardat-stal/updates)

![](https://helmgast.se/asset/image/bd90c301-a246-4ad9-85fc-8571e10a17aa.jpg)

Den första regelmodulen till Eon kommer allt närmare utgivning! All text är färdigskriven och vi väljer nu att lansera dess crowdfunder! Unikt för crowdfundern är också att du får både beta-PDF innan tryck (med möjlighet att lämna synpunkter) samt PDF av slutprodukten. Var med och gör Strid: Kalla sinnen & Härdat stål till den bästa (och blodigaste?) regelmodulen i Eons historia!

[![](https://helmgast.se/asset/image/c56409bd939c76efab591d0f14b2e96b.png)](https://youtu.be/Efnzw0buW5g)

[Se lanseringsvideon för kickstartern](https://youtu.be/Efnzw0buW5g)!

Den maffiga modulen Strid: Kalla sinnen & Härdat stål blir på över 200 sidor och trycks i tvåfärg med hårda pärmar. Lyckas vi uppfylla våra stretchgoals lägger vi till vapensköldar i fyrfärg som inlagepapper. Allt manus är färdigskrivet till Strid och mer än hälften är layoutat, så det som återstår är resterande layout och korrektur. Vi väljer aktivt att inte ha några stretchgoals som riskerar försena produktionen och vi siktar därför på att lansera Strid i mars 2019, det vill säga relativt snart efter kampanjens avslutande. Boken är skriven av Johan Palmén och Joel Müller och lejonparten av inlagebilderna är gjorda av Daniel Comerci. Har du frågor och funderingar kring modulen eller Eon i allmänhet, besök vår [facebooksida](https://www.facebook.com/eonrollspelet/) eller vårt forum på [rollspel.nu](http://www.rollspel.nu/forum/specifika-rollspelsforum/eon).

Senaste uppdateringarna kring Strid kan läsas [på Kickstarterkampanjen](https://www.kickstarter.com/projects/helmgast/eon-modul-strid-kalla-sinnen-and-hardat-stal/updates).
