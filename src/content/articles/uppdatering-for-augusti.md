---
_id: 53fdc1ff24b9824e6d8ec6e5
created_date: '2014-08-27T11:31:29Z'
creator: Martin Fröjd
slug: uppdatering-for-augusti
status: published
title: Uppdatering för augusti
type: blogpost
editors:
  - Niklas Fröjd
  - Martin Fröjd
world: eon
language: sv
---
Eonstatus, webbshop och extramaterial

Då vi har fått många förfrågningar från de som missat crowdfundingen har vi nu lagt upp Eon IV i vår webbshop. Så gå in där om du inte redan fått tag på ett exemplar eller skicka adressen till andra som kan vara intresserade.

[webshop.helmgast.se](http://webshop.helmgast.se/) (även länken butik ovan)

Vi arbetar för fullt med boken och har satt vår deadline till mitten av september då vi planerar att skicka boken till tryckeriet. Vi ska försöka ge ett mer exakt datum den 7/9 då vi ska ha en långkörarhelg för att försöka få klart det sista.

Vår ursprungliga plan var att få iväg boken till tryckeriet i slutet av augusti men då det har tillkommit en sådan mängd material har det inte varit möjligt att hinna till utsatt tid. Mycket av detta tack vare alla extramål samt den positiva feedback vi har fått på PDF:en och alla kommentarer från er. Vi har med hjälp av dessa gått igenom regelboken, strukturerat om vissa bitar, balanserat om andra och både lagt till en massa material (såsom ett antal nya illustrationer) och förtydanden. Boken har svällt i sidantal så det hoppas vi att ni står ut med.

Bland de stora ändringarna är att vi har beslutat att lägga till två nya folkslag. Genver (som låstes upp som extramål men var menade för Äventyrarens handbok) samt Tauper. Motståndardelen har även utökats med två stycken spelledarpersoner (inkvisitor Valeria Clagari och dakenen Marwan) som kan användas antagonister eller medhjälpare i kampanjerna samt såklart spindeltrollet, helmgasten, draken Khata och demonen Varam-Kish (Den tusenögda). Kapitlet om Jargien har utökats med två uppslag, vi har lagt till beskrivande bildtexter och nya illustrationer samt en översiktig introduktion till riket och hur det är att rollspela där.

Förutom dessa större tillägg har vi utökat Rollpersonskapitlet, förtydligat hur Fokus fungerar för Spelledarpersoner, arbetat om kartorna, balanserat vapen och vapenegenskaper, lagt till vapen, modifierat fördelar man kan köpa under strid (rustningsglipa), ändrat om hur Grundrustning fungerar, ett nytt sätt att räkna ut livskraft, förändrat systemet för lättlärdhet med mera.

Tack för allt stöd och all kärlek ni ger Eon!

/Helmgastarna
