---
_id: 57c2ac30e7fa90000c1f8191
slug: vad-finns-i-boxen
type: blogpost
world: hjaltarnas-tid
creator: Martin Fröjd
created_date: '2016-08-28T09:17:08Z'
title: Vad finns i boxen
status: published
editors:
  - Niklas Fröjd
  - Martin Fröjd
images:
  - https://helmgast.se/asset/image/ht-starthafte-inlaga.jpg
language: sv
---
## Innehåll i Hjältarnas tid

![](https://helmgast.se/asset/image/hjaltarnas-tid-box-mockup-2.jpg) Hjältarnas tid kommer som en fullmatad box med det som behövs för att börja spela direkt!

![](https://helmgast.se/asset/image/hjaltar-mockup.jpg) Sex förskapade hjältar (fyra visas)

![](https://helmgast.se/asset/image/rollformular-mockup.jpg) Tomma rollformulär

![](https://helmgast.se/asset/image/ht-starthafte-mockup.jpg) Starthäfte. Läs detta häfte först om du är nybörjare.

![](https://helmgast.se/asset/image/ht-bok-mockup.jpg) Grundboken, som innehåller spelets regler och tar vid där starthäftet slutar.

Dessutom ingår en uppsättning tärningar: två tiosidiga för procentslag, och sju sexsidiga tärningar.

## Starthäftet

![](https://helmgast.se/asset/image/starthafte-scen-3.jpg) ![](https://helmgast.se/asset/image/ht-starthafte-inlaga.jpg)

Starthäftet hjälper dig som nybörjare att komma igång med Hjältarnas tid. Det innehåller en beskrivning av vad rollspel är och hur det går till, en instruktion av hur man använder häftet, och två äventyr. Det första går igenom spelets grunder scen för scen. Det andra äventyret är friare och låter spelledaren pröva sina vingar.

## Magi

![](https://helmgast.se/asset/image/magi-48-49.jpg)

Magi i Hjältarnas tid är av besvärjelsetyp: en magiker kan ett antal besvärjelser och slår ett slag för färdigheten Trolldom för att se om besvärjelsen går av. Att väva besvärjelser innebär att man väver om världsväven. Det sliter och drar i den, och därför får magikern Skuld av att väva besvärjelser. Får man för mycket Skuld kan man ramla över till Andra sidan, en skuggvärld med andar och gastar.

## Att göra rollpersoner

![](https://helmgast.se/asset/image/rollpersoner-10-11.jpg)

När man gör sina egna rollpersoner väljer man folkslag och värv. Varje folkslag ger påslag på vissa färdigheter, startvärde för Gard och Hälsa, en särskild förmåga och ett antal språk. Varje värv ger färdigheter, utrustning och ett val av en särskild förmåga. Sedan kan man justera sin rollperson. Sist sätter man karaktärsdrag, som ger riktlinje för hur man gestaltar sin rollperson och kan användas som “andra chans”.

## Om reglerna

![](https://helmgast.se/asset/image/brp-34-35.jpg) Hjältarnas tid bygger på Basic Roleplaying, även känd som BRP. Kärnan i BRP är handlingsslaget: man slår procenttärning under eller lika med sin rollpersons färdighetsvärde. Tävlar man mot någon så ska man slå under eller lika med färdighetsvärdet, men över vad motståndaren slår.

## Spelledarhjälp

![](https://helmgast.se/asset/image/54-55-mockup.jpg) ![](https://helmgast.se/asset/image/tabeller-62-63.jpg)

Ett matigt kapitel hjälper erfarna och nyblivna spelledare att komma in i sin roll. Här finns procedurer, skatt-tabeller och mallar, varvat med goda råd om hur man spelleder och skapar äventyr.
