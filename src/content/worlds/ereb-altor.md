---
_id: 6519995aae8fb7ef4061d1cd
slug: ereb-altor
title: Ereb Altor
description: Ereb Altor, en kampanjvärld till Drakar och Demoner
rule_system: Drakar och Demoner 23
created_date: '2023-10-01T16:07:18Z'
publishing_year: '2024'
status: published
images:
  - https://helmgast.se/asset/image/ea-box-ks.png
license: ccby4
languages:
  - sv
---
Välkommen tillbaka till Drakar och Demoners första stora rollspelsvärld: Ereb Altor. Från Trakoriens saltstänkta stränder till Kopparhavets metropoler, från Orghins iskalla glaciärer till Samkarnas ångande djungler: magins och äventyrens kontinenter väntar åter på dig och din spelgrupp.

*   gallery-cente![](https://res.cloudinary.com/helmgast/image/fetch/w_800,c_limit,q_auto,fl_lossy,f_auto/https%3A//helmgast.se/asset/image/thumbs/ea-box-ks.png)

Det är trettioåtta år sedan Ereb Altor först introducerades i Äventyrsspels tidning Sinkadus. Sedan dess har spelvärlden genomgått många versioner och förändringar, både i tryck och online. Moduler, äventyr och nya rollspel introducerade spelare till spännande regioner som Kopparhavet, Trakoriska öarna och Nargurs djupa skogar. Episka kampanjer som Den femte konfluxen, Siratsias vita formelbok och Den nidländska reningen gav äventyrare möjligheten att ta sig an farliga fiender och uråldriga hot. I varje spelgrupp skapades nya krönikor om hjältars äventyr och missöden.  
Nu för vi samman alla dessa inspirationskällor i en ny men ändå bekant form: Ereb Altor till Drakar och Demoner 2023 är spelvärlden för dig som vill uppleva äventyr, avslöja hemligheter och utforska nya hav och regioner.  
Så träd ur De grå hallarna och återvänd till ett nytt Ereb Altor!
